filename|text
segment_1947.wav|Մյուս առավոտյան Հոբիտին արթնացրեց ծագող արևը
segment_1948.wav|Նա վեր թռավ ժամացույցին նայելու և թեյնիկը դնելու մտադրությամբ… Բայց իսկույն էլ հասկացավ, որ ինքը ամենեևին էլ տանը չէ
segment_1949.wav|Նստեց և անձկությամբ սկսեց մտածել այն մասին, թե ինչ հաճելի կլիներ հիմա լվացվել և ատամները մաքրել… Ո՛չ լվացվել, ո՛չ ատամերը մաքրել, ո՛չ նախաճաշին թեյ, բոված հաց ու ապխտած խոզի միս ստանալ նրան չհաջողվեց
segment_1950.wav|Ստիպված եղավ բավարարվել ոչխարի ու ճագարի սառը մսով, որից հետո պատրաստվեցին ճանապարհ ընկնելու
segment_1951.wav|Այս անգամ նրան թույլ տվեցին բարձրանալ արծվի մեջքին և բռնել փետուրներից
segment_1952.wav|Թզուկները հրաժեշտի խոսքեր ասացին, խոստանալով երբևէ երախտահատույց լինել արծիների Տիրակալին, և տասնհինգ վիթխարի թռչուն խոյացան երկինք
segment_1953.wav|Արևը դեռ չէր բարձրացել, օդը թարմ էր, մառախուղը փռված էր հովիտներում և թևածում էր լեռնագագաթների շուրջը
segment_1954.wav|Բիլբոն աչքերը բացեց ու տեսավ, որ գետինը հեռու ներքևում է, իսկ լեռները մնացել են ետևում ու քանի գնում փոքրանում են
segment_1955.wav|Բիլբոն նորից աչքերը կկոցեց ու ավելի ամուր կառչեց փետուրներից
segment_1956.wav|― Փետուրներս մի՛ պոկիր,― դժգոհ ասաց արծիվը
segment_1957.wav|― Ի՞նչ ես ճագարի պես վախենում
segment_1958.wav|Ասենք դու իսկապես էլ ճագարի շատ ես նմանվում
segment_1959.wav|Հրաշալի առավոտ է, հաճելի զեփյուռ
segment_1960.wav|Թռիչքից էլ լավ բա՞ն։ Բիլբոն ուզում էր պատասխանել․ «Տաք լոգանքը և նախաճաշը տան առջև գտնվող մարգագետնում», բայց չհամարձակվեց
segment_1961.wav|ԵՎ միայն ամենափոքր չափով մատները թուլացրեց
segment_1962.wav|Որոշ ժամանակ անց արծիվները հավանաբար տեսան այն նպատակակետը, դեպի ուր ուղևորվում էին, և սկսեցին իջնել
segment_1963.wav|Նրանք իջնում էին պարուրաձև մեծ շրջաններով, բավական երկար, այնպես որ հոբիտը չհամբերեց և նորից աչքերը բաց արեց
segment_1964.wav|Գետինն այժմ առավել մոտիկ էր, ներքևում ծառեր էին երևում, կարծես թե կաղնի և ծփի, ընդարձակ մարգագետիններ ու գետակ
segment_1965.wav|Եվ ուղիղ գետափով անցնող ճանապարհին, որը գետի պատճառով ստիպված էր կեռման տալ, վեր էր ցցվել քարե մի բլուր, ժայռ, որն ասես հեռավոր լեռների առաջավոր դիրք լիներ կամ տիտանական բեկոր, որ այստեղ, հարթավայր էր գցված աներևակայելի հսկայի կողմից
segment_1966.wav|Հենց այստեղ էլ, ժայռի կատարին, մեկը մյուսի ետևից իջան արծիվները և իջեցրին իրենց ուղևորներին
segment_1967.wav|― Բարի ճանապարհ,― գոռացին նրանք,― դեպի ուր էլ որ այն գնա… Եվ թող ընդունի ձեզ վերջ ի վերջո հարազատ բույնը
segment_1968.wav|Արծիվների մոտ ընդունված է այդպես ասել, երբ նրանք ուզում են սիրալիր լինել
segment_1969.wav|― Ուղեկից քամին թող ձեզ տանի այնտեղ, որտեղ լողում է արևը և զբոսնում է լուսինը,― պատասխանեց Հենդալֆը
segment_1970.wav|Նա գիտեր, թե ինչպես պետք է քաղաքավարի պատասխանել
segment_1971.wav|Ժայռի կատարը իրենից ներկայացնում էր մի հարթակ, որտեղից ներքև, դեպի գետը աստիճաններ էին իջնում և տրորված մի արահետ
segment_1972.wav|Գետը այդ մասում կարելի էր անցնել ծանծաղուտով՝ մեծ, տափակ քարերի վրայով
segment_1973.wav|Խումբը այստեղ մի պահ կանգ առավ, որպեսզի քննարկի իր պլանները
segment_1974.wav|― Ես հենց սկզբից մտադրվել էի հնարավորության սահմաններում ձեզ բարեհաջող անցկացնել լեռները, ― սկսեց կախարդը
segment_1975.wav|― Իմ հմուտ ղեկավարության և, որ այնքան էլ կարևոր չէ, բարեհաջող հանգամանքների շնորհիվ այդ խնդիրը ես լուծեցի
segment_1976.wav|Վերջ ի վերջո սա իմ արկածը չէ
segment_1977.wav|Ես, կարող է պատահել, մի անգամ էլ մասնակցեմ դրան, բայց հիմա ինձ ուրիշ անհետաձգելի գործեր են սպասում
segment_1978.wav|Թզուկները սարսափելի վշտացան և տնքացին
segment_1979.wav|Բիլբոն չկարողացավ արցունքները պահել
segment_1980.wav|Նրանք, ախր, արդեն վարժվել էին, մտածելով, որ Հենդալֆն իրենց հետ կմնա մինչև վրեջ և միշտ ծանր վիճակներից կհանի
segment_1981.wav|― Ես հո չեմ պատրաստվում հենց այս րոպեիս անհետանալու,― ասաց Հենդալֆը
segment_1982.wav|― Կսպասեմ ևս մեկ֊երկու օր։ Հնարավոր է, ես ձեզ կօգնեմ այս վիճակից դուրս գալու, դեռ ինքս էլ եմ որոշ օգնության կարիք զգում
segment_1983.wav|Մենք ուտելիք չունենք, իրեր չունենք, ձիեր չունենք, և ձեզ հայտնի չէ, թե որտեղ ենք գտնվում
segment_1984.wav|Դա ես ձեզ կբացատրեմ։ Հիմա դուք գտնվում եք մի քանի մղոն հյուսիս այն արահետից, որով պետք է գնայիք, եթե շտապով չհեռանայիք լեռնային անցումից
segment_1985.wav|Այս կողմերում մարդիկ քիչ են, բայց այստեղից ոչ հեռու ապրում է Ոմնը
segment_1986.wav|Հենց նա էլ փորել է այս աստիճանները ժայռի մեջ, որը եթե չեմ սխալվում, անվանվում է Կարրոկ
segment_1987.wav|Այստեղ նա հազվադեպ է գալիս և համենայն դեպս ոչ ցերեկը, այստեղ նրան սպասելը միտք չունի
segment_1988.wav|Եվ նույնիսկ վտանգավոր է։ Մենք ինքներս պետք է նրան գտնենք
segment_1989.wav|Եթե հանդիպումը խաղաղ ընթացք ունենա, ես ձեզ մնաք բարով կասեմ և արծինվերի նման բարի ճանապարհ կմաղթեմ, դեպի ուր էլ որ ուղղված լինի այն
segment_1990.wav|Թզուկներն աղաչեցին֊պաղատեցին նրան, որ իրենց չլքի, խոստացան վիշապի ոսկիները, արծաթն ու թանկարժեք իրերը, բայց նա անդրդվելի մնաց
segment_1991.wav|― Հետո կտեսնենք,― պատասխանեց հրաշագործը բոլոր թախանձնանքներին
segment_1992.wav|― Կարծում եմ, որ ես առանց այդ էլ արդեն վաստակել եմ ձեր ոսկու մի մասը
segment_1993.wav|Այսինքն՝ այն ձերը կլինի, երբ դուք կկարողանաք ձեռք բերել
segment_1994.wav|Վերջապես թզուկները ձեռ քաշեցին նրանից, գետում լողացան
segment_1995.wav|Որը ծանծաղուտում խոր չէր, ջուրը վճիտ էր, քարքարոտ հատակով, և, արևի տակ չորանալով, իրենց թարմացած զգացին, չնայած վնասվածքներն ու ճանկռվածքները դեռ ցավում էին, և, իհարկե, սովածացել էին
segment_1996.wav|Ծանծաղուտով մյուս ափն անցնելով (հոբիտին որևէ մեկը միշտ շալակած էր տանում), ճանապարհորդները քայլեցին սաղարթախիտ կաղնիների և բարձր ծփիների երկայնքով տարածված փարթամ կանաչ խոտի միջով
segment_1997.wav|― Իսկ ժայռն ինչո՞ւ է կոչվում Կարրոկ,― հարցրեց Բիլբոն, որ հիմա քայլում էր կախարդի կողքից
segment_1998.wav|― Նա Կարրոկ է անվանում, որովհետև այդպես է ցանկանում ինքը
segment_1999.wav|― Ո՞վ։ ― Ոմնը, ում մասին որ խոսում էի
segment_2000.wav|Շատ կարևոր դեմք է։ Խնդրում եմ նրա հետ քաղաքավարի լինեք
segment_2001.wav|Ավելի լավ է ես ձեզ աստիճանաբար կներկայացնեմ, երկու֊երկու
segment_2002.wav|Եվ մտքներովդ չանցնի նրան գրգռել, թե չէ աստված գիտի, ինչ կարող է պատահել
segment_2003.wav|Զգուշացնում եմ ձեզ՝ նա շատ տաքարյուն է և ուղղակի սարսափելի, երբ զայրանում է, իսկ լավ տրամարդության դեպքում շատ սիրալիր է
segment_2004.wav|Թզուկները, լսելով, թե ինչի մասին է խոսում կախարդը Բիլբոյի հետ, հավաքվեցին նրանց շուրջը
segment_2005.wav|― Եվ դուք մեզ տանում եք այդպիսի մեկի մո՞տ
segment_2006.wav|Մի՞թե չէիք կարող ավելի բարի մեկին գտնել
segment_2007.wav|Եվ չի՞ կարելի արդյոք ավելի հասկանալի բացատրել,― հարցրի տարափ տեղացին նրանք
segment_2008.wav|― Հենց այդպիսի մեկի
segment_2009.wav|Ոչ, չէի կարող։ Ես առանց այն էլ բավական հասկանալի բացատրեցի,― զայրացկոտ պատասխանեց կախարդը
segment_2010.wav|― Եթե անպայման ուզում եք իմանալ, նրա անունը Բեորն է
segment_2011.wav|Նա փոխում է մորթին։ ― Ինչպե՞ս, մորթեգո՞րծ է։
segment_2012.wav|Նա, որ ճագարից ծովաշուն է սարքում, երբ չի կարողանում այն սկյուռիկ դարձնել,― հարցրեց Բիլբոն
segment_2013.wav|― Ողորմած աստված, դե, իհարկե, բնական է, ինքնըստինքյան հասկանալի է՝ ոչ,― գոռաց Հենդալֆը
segment_2014.wav|― Բարի եղեք, միստր Բեգինս, հիմարություններ դուրս մի՛ տվեք
segment_2015.wav|Եվ հետո երդվեցնում եմ քեզ աշխարհի բոլոր հրաշքներով, Բիլբո, այլևս չհիշատակես «մորթագործ» բառը, քանի գտնվում ես նրա տնից հարյուր մղոն շառավղով տարածության վրա… որպեսզի ոչ մի դեպքում մորթե թիկնոց, մորթե ձեռնոց, մորթե կնգուղ, մորթե վերմակ, և նման այլ բառեր չոգտագործես, այո նա փոխում է մորթին, բայց սեփական․․․ Նա ներկայանում է մերթ վիթխարի սև արջի կերպարանքով, մերթ վիթխարի, հզոր, սևահեր, մեծ֊մեծ ձեռքերով և երկար մորուքով մարդու կերպարանքով
segment_2016.wav|Ոմանք ասում են, իբր թե նա արջ է՝ սև արջերի հնագույն ու նշանավոր ցեղից, որ ապրել են լեռներում մինչև հսկաների գալը
segment_2017.wav|Մյուսներն ասում են, իբրև թե այն մարդկանց հետնորդն է, որ ապրել են լեռներում, քանի դեռ այնտեղ չէին բնակվել Սմոգը և ուրիշ վիշապներ, քանի դեռ հյուսիսից չէին բարեհաճել գոբլինները
segment_2018.wav|Չգիտեմ, իհարկե, բայց ինձ թվում է, ճշմարիտ է երկրորդ ենթադրությունը
segment_2019.wav|Բոլոր դեպքերում նրա վրա ուրիշ ոչ մեկի հմայանքը չկա, բացի իր սեփականից
segment_2020.wav|Նա ապրում է կաղնուտում, փայտե ընդարձակ տան մեջ, անասուն և ձիեր է պահում, որոնք պակաս հրաշք չեն, քան ինքը
segment_2021.wav|Սրանք նրա համար աշխատում են և նրա հետ խոսում
segment_2022.wav|Ինքը նրանց չի ուտում և վայրի կենդանիներ էլ չի որսում
segment_2023.wav|Նա փեթակներ է պահում, անհամար փեթակներ՝ խոշոր չար մեղուներով, և հիմնականում սնվում է սերուցքով ու մեղրով
segment_2024.wav|Արջի կերպարանքով նա թափառում է տնից հեռու
segment_2025.wav|Մի անգամ ես նրան հանդիպեցի գիշերը, մենակ, Կարրոկի կատարին նստած․ նայում էր, թե ինչպես է լուսինը անցնում Մառախլապատ Լեռների ետևը և փնթփնթում էր արջի լեզվով․ «Կգա օրը, դրանք բոլորը կչքվեն, և այն ժամանակ ես կվերադառնամ»
segment_2026.wav|Դրա համար էլ ես կարծում եմ, որ նա ինչ֊որ ժամանակ եկել է սարերից
segment_2027.wav|Բիլբոյի և թզուկների համար այժմ բավական խորհելու բան գտնվեց, այնպես որ նրանք լռեցին ու դադարեցին Հենդալֆին հարցեր տալուց
segment_2028.wav|Նրանք գնացին, գնացին, մեկ վեր, մեկ վար
segment_2029.wav|Տապ էր։ Բիլբոն այնքան էր սովածացել, որ հաճույքով կաղին կուտեր, եթե դրանք արդեն հասած ու գետնին թափված լինեին
segment_2030.wav|Վերջապես կեսօրից հետո նրանք նկատեցին, որ ծաղիկներն սկսեցին աճել այնպես, կարծես թե դիտմամբ էին ցանել, ամեն տեսակն առանձին
segment_2031.wav|Հատկապես շատ էր առվույտը․ կարմիր առվույտի ամբողջ ծովեր կային, կարճ սպիտակներ՝ մեղրի անուշ հոտով, վարդագույն
segment_2032.wav|Ամբողջ օդը լցված էր բզզոցով ու գվվոցով
segment_2033.wav|Չորս կողմը աշխատում էին մեղուները
segment_2034.wav|Այն էլ ինչպիսի՜… Ձիաբոռերից խոշոր
segment_2035.wav|Բիլոբն նման բան չէր տեսել
segment_2036.wav|«Սրանցից մեկը որ ինձ կծի,― մտածեց նա,― համա թե կուռեմ, հա՛»
segment_2037.wav|― Արդեն մոտ է,― ասաց Հենդալֆը
segment_2038.wav|― Սկսվեցին մեղվի հանդակները
segment_2039.wav|Շուտով երևաց հինավուրց կաղնիների շարքը, իսկ դրանց ետևում բարձր կանաչ փշե մի ցանկապատ, որի միջով ոչ կանցնես, ոչ էլ կտեսնես, թե ինչ կա այն կողմում
segment_2040.wav|― Ավելի լավ է դուք այստեղ սպասեք,― ասաց կախարդը
segment_2041.wav|― Երբ կկանչեմ կամ կսուլեմ, հետևեցեք ինձ
segment_2042.wav|Բայց միայն հիշեք՝ զույգերով, հինգ րոպե ընդմիջումով
segment_2043.wav|Բոմբուրը մեր մեջ ամենից գիրուկն է, նա երկուսի տեղ կանցնի և վերջինը կլինի
segment_2044.wav|Գնանք, միստր Բեգինս… Այստեղ մոտակայքում դարպաս պետք է լինի
segment_2045.wav|Այդ խոսքերով կախարդը շարժվեց ցանկապատի երկայնքով, իր հետ տանելով վախեցած Բիլբոյին
segment_2046.wav|Շուտով նրանք տեսան բարձր և լայն դարպասը, իսկ դրանից այն կողմ՝ այգի և մի քանի ցածր, փայտե շինություններ․ գերանակապ ծղոտե տանիքով շտեմարաններ, ձիանոց, մարագ և երկարավուն, ցածլիկ մի բնակելի տուն
segment_2047.wav|Բարձր ցանկապատի ներսում, հարավային կողմից, շարքերով դրված էին սրագագաթ, ծղոտով ծածկված անհամար փեթակներ
segment_2048.wav|Օդում լսվում էր հսկա մեղուների անլռելի գվվոցը, որոնք անդադար ներս ու դուրս էին թռչում փեթակներից
segment_2049.wav|Կախարդն ու հոբիտը հրեցին ծանր, ճռռացող դարպասը և լայն շավիղով գնացին դեպի տուն
segment_2050.wav|Հենց խոտի միջով վարգով նրանց մոտեցան խնամված, հարթ մաշկով, շատ խելացի մռութներով երկու ձիուկ, ուշադրույթմաբ նայեցին եկվորներին և սլացան դեպի տնակները
segment_2051.wav|― Նրանք տիրոջը կզեկուցեն օտարների գալու մասին,― խոսեց Հենդալֆը
segment_2052.wav|Վերջպաես նրանց ուղին փակեց մի տուն, որը երկու կից շինությունների հետ միասին բակ էր առաջացնում
segment_2053.wav|Բակի կենտրոնում, որի շուրջը մի մեծ կաղնու բուն էր ընկած, կտրատված ճյուղեր էին թափված
segment_2054.wav|Այստեղ կանգնած էր մի հսկա մարդ խիտ սև մորքուով ու սև մազերով, հզոր ձեռքերով ու ոտքերով
segment_2055.wav|Հագել էր մինչև ծնկները հասնող բրդե պարեգոտ և հենվել մեծ կացնին
segment_2056.wav|Ձիուկները, մռութները նրա ուսերին դրած, կանգնած էին կողքներին
segment_2057.wav|― Օհո՜, ահա նրանք,― ասաց մարդը ձիերին
segment_2058.wav|― Նրանց տեսքը սարսափելի չէ, գնացեք…― նա բարձր ծիծաղեց
segment_2059.wav|― Ովքե՞ր եք և ինչ է պետք ձեզ,― կոպիտ հարցրեց նա՝ կռանալով Հենդալֆի վրա
segment_2060.wav|Ինչ վերաբերում է Բիլբոյին, ապա նա ազատ կանցներ մարդու ոտքերի արանքից, նույնիսկ գլուխը նրա մոխրագույն պարետոգին չկպցնելով
segment_2061.wav|― Ես Հենդալֆն եմ,― ասաց կախարդը
segment_2062.wav|― Առաջին անգամ եմ լսում,― մռթմռթաց մարդը
segment_2063.wav|― Իսկ սա ի՞նչ է,― կռանալով որպեսզի տեսնի հոբիտին, և սև հոնքերը կիտելով հարցրեց նա
segment_2064.wav|― Սա միստր Բեգինսն է, անբասիր վարքի տեր հոբիտ, շատ օրինավոր ընտանիքից,― պատասխանեց Հենդալֆը
segment_2065.wav|Բիլբոն ողջունեց։ Գլխարկը հանել չէր կարող, որովհետև չուներ
segment_2066.wav|― Ես հրաշագործ եմ,― շարունակեց Հենդալֆը
segment_2067.wav|― հասկանալի է, ձեր մասին լսել եմ
segment_2068.wav|Դուք ինչ չգիտեք, բայց գուցե գիտեք իմ ազգական Ռադագաստի՞ն
segment_2069.wav|Նա ապրում է Սև Անտառի հարավային սահմանի մոտ
segment_2070.wav|― Ինչպես չէ, փառահեղ մարդ է, չնայած կախարդ է
segment_2071.wav|Մի ժամանակ մենք հաճախ էինք հանդիպում
segment_2072.wav|Լավ, հիմա ես գիտեմ, դուք ով եք կամ ում տեղն եք ներկայանում
segment_2073.wav|Ձեզ ի՞նչ է հարկավոր։ ― Ճիշտն ասած, կորցրել ենք մեր ունեցած֊չունեցածը, մոլորվել ենք և քո օգնության կամ գոնե բարի խորհրդի կարիքն ենք զգում
segment_2074.wav|Բանն այն է, որ լեռներում գոբլինները մեզ լավ դաս տվին
segment_2075.wav|― Գո֊ոբլիննե՞րը,― հարցրեց մարդը արդեն ոչ այնքան կոպիտ տոնով
segment_2076.wav|― Օհո՜, ուրեմն, դուք նրանց ճա՞նկն եք ընկել
segment_2077.wav|Իսկ, հարց է ծագում․ ի՞նչ գործ ունեիք այդ կողմերում
segment_2078.wav|― Դա պատահաբար ստացվեց։ Նրանք մեզ հանկարծակիի բերեցին լեռներում գիշերելու ժամանակ
segment_2079.wav|Մենք արևմուտքի կողմերից անցնում էինք այստեղ
segment_2080.wav|Բայց դա երկար պատմություն է
segment_2081.wav|― Այդ դեպքում տուն մտեք և պատմեք գոնե մի մասը, եթե դրա վրա ամբողջ օրը չի գնա,― ասաց մարդը՝ տան դուռը դեպի ներս բանալով
segment_2082.wav|Նրան հետևելով՝ Հենդալֆն ու Բիլբոն հայտնվեցին մի ընդարձակ նախասենյակում, որի կենտրոնում օջախ կար
segment_2083.wav|Չնայած ամառ էր, փայտերը վառվում էին, և ծուխը բարձրանում էր վերև, դեպի մրոտ գերանները, տանիքում ելք որոնելով
segment_2084.wav|Նրանք անցան այդ մութ դահլիճը, որ լուսավորված էր միայն օջախի կրակով ու երդիկից ընկնող լույսով, և մի փոքրիկ դռնով դուրս եկան պատշգամբ, որ փայտե հենասյուների վրա էր պահվում
segment_2085.wav|Հարավահայց լինելով, այն դեռ պահպանում էր ցերեկվա ջերմությունը, արևի ճառագայթները շեղակի ընկնում էին ներս ու ոսկե անձրևի պես թափվում մինչև պատշգամբի աստիճանները ծաղիկներով ծածկված այգու վրա
segment_2086.wav|Նրանք նստեցին փայտե նստարաններին
segment_2087.wav|Հենդալֆը սկսեց պատմել, իսկ Բիլբոն հատակին չհասնող կարճ ոտքերն էր թափահարում, նայում էր այգու ծաղիկներին և գուշակում, թե ինչպես են կոչվում դրանք․ մինչ այդ դրանցից շատերը նա երբեք չէր տեսել
segment_2088.wav|― Ես սարերում մի երկու ընկերոջ հետ էի…― սկսեց կախարդը
segment_2089.wav|― Մի երկո՞ւ։ Ես միայն մեկին եմ տեսնում, այն էլ հազիվ եմ կարողանում նշմարել,― ընդհատեց Բեորնը
segment_2090.wav|― Ճիշտն ասած, ես չէի ուզում ձեզ խանգարել, վախենում էի, որ զբաղված կլինեք
segment_2091.wav|Եթե թույլ տաք, ես ազդանշան կտամ
segment_2092.wav|― Տվեք, թող ձեր ասածը լինի
segment_2093.wav|Հենդալֆը բարձր սուլեց, և իսկույն Տորին ու դորին տան ետևից դուս եկան արահետ, իսկ մեկ րոպե անց կանգնեցին նրանց առջև և խոնարհ գլուխ տվեցին
segment_2094.wav|― Դուք ուզում եք ասել՝ մի երեք,― նկատեց Բերոնը
segment_2095.wav|― Սրանք արդեն ոչ թե հոբիտներ են, այլ թզուկներ…  ― Տորին Օուքենշիլդ, ձեր ծառա… Դորի, ձեզ ծառա…― ասացին երկու թզուկները և նորից գլուխ տվեցին
segment_2096.wav|― Շնորհակալ եմ, ես ձեր ծառայության կարիքը չունեմ,― պատասխանեց Բեորնը
segment_2097.wav|― Դրա փոխարեն դուք, երևում է, իմ կարիքը ունեք
segment_2098.wav|Ես այնքան էլ շատ չեմ սիրում թզուկներին
segment_2099.wav|Բայց քանի որ դու իսկականից Տորինն ես, Տրեյնի որդին, Տրորի թոռը, իսկ ձեր ուղեկիցը միանգամայն օրինավոր թզուկ է, դուք թշնամի եք գոբլիններին և ոչ մի մտարդություն չունեք որևէ խարդախություն անել իմ տերությունում… Ի դեպ, ինչպե՞ս հայտնվեցիք այստեղ
segment_2100.wav|― Նրանք գնում էին իրենց հայրերի երկիրը, որ գտնվում է Սև Անտառի ետևում, դեպի արևելք,― մեջ մտավ Հենդալֆը
segment_2101.wav|― Մենք զուտ պատահականորեն ենք հայտնվել ձեր տիրապտությունում
segment_2102.wav|Մենք կտրում էինք Վերին Լեռնանցքը և մտածում էինք դուրս գալ այն ճանապարհը, որ ընկած է ձեր երկրից հարավ
segment_2103.wav|Եվ այստեղ մեզ վրա տվին չար գոբլինները
segment_2104.wav|Դրա մասին էլ ուզում էի պատմել ձեզ
segment_2105.wav|― Դե պատմեք, էլի,― անհամբեր ասաց Բոերնը, որ քաղաքավարությամբ աչքի չէր ընկնում
segment_2106.wav|― Սարսափելի ամպրոպ սկսվեց
segment_2107.wav|Քարերը հսկա ժայռաբեկորներ էին նետում միմյանց, դրա համար էլ մենք թաքնվեցինք քարայրում՝ ես, հոբիտը և մի քանի թզուկներ…  ― Ձեր կարծիքով երկուսը մի քանի՞ս է…  ― Իհարկե ոչ
segment_2108.wav|Բայց մենք շատվոր ենք…  ― Ո՞ւր են կորել նրանք, սպանվա՞ծ են
segment_2109.wav|Խժռվա՞ծ են, տո՞ւն են վերադարձել
segment_2110.wav|― Ո֊ո՜չ։ Նրանք, երևում է, ամաչեցին բոլորը միանգամից գալ, երբ ես սուլեցի
segment_2111.wav|Գիտեք ինչ կա, մենք պարզապես վախենում ենք նեղություն տալ ձեզ
segment_2112.wav|― Եկեք շվվացրեք… Քանի որ, միևնույն է, անկոչ հյուր եք, մեկ֊երկուսով ավել կամ պակաս ոչինչ չի փոխվում,― փնթփնթաց Բեորնը
segment_2113.wav|Հենդալֆը նորից սուլեց, և նույն վայրկյանին նրանց առջև կանգնեցին Նորին ու Օրին
segment_2114.wav|― Այ քեզ բա՜ն,― ասաց Բեորնը
segment_2115.wav|― Արագաշարժ եք, ինչ ասեմ։ Որտե՞ղ էիք թաքնվել, Հենդալֆի ծխախոտատութի մե՞ջ
segment_2116.wav|Համեցեք այստեղ։ ― Նորի՝ պատրաստ ենք ձեզ ծառայելու, Օրի՝ պատ…― սկսեցին նրանք, բայց Բեորնը ընդհատեց․  ― Շատ շնորհակալ եմ
segment_2117.wav|Երբ ձեր ծառայությունը պետք լինի, ես ինքս կխնդրեմ, նստեք, և եկեք շարունակենք, թե չէ մինչև ըթրիք պատմությունը լսել չենք հասցնի
segment_2118.wav|― Հենց որ քնեցինք,― շարունակեց Հենդալֆը,― ետին պատի վրա ճեղքը մեծացավ, այնտեղից դուրս թռան գոբլինները, բռնեցին հոբիտին, թզուկներին և մեր պոնիների երամակը…  ― Երամա՞կը
segment_2119.wav|Դուք, ինչ է, թափառաշրջիկ կրկե՞ս եք, թե բեռների սարեր էիք տեղափոխում
segment_2120.wav|Թե՞ ձեզ համար վեց պոնին երամակ է նշանակում
segment_2121.wav|― Ոչ, ոչ։ Ճիշտն ասած վեցից ավելի պոնի ունեինք, որովհետև մենք էլ շատ էինք… Ըհը՜, էլի երկուսը
segment_2122.wav|Այդ րոպեին հայնտվեցին Բալինն ու Դվալինը և այնքնա ցածր խոնարհվեցին, որ մորուքներով քարե հատակն ավլեցին
segment_2123.wav|Վիթխարի մարդը մռայլվեց, բայց թզուկներն այնպես էին ջանում քաղաքավարի լինել, այնպես էին գլխով անում, խոնարհվում, երկտակվում ու կնգուղները թափահարում նրա ծնկների առջև իսկական թզուկային քաղաքավարությամբ, որ Բեորնը դադարեց մռայլվելուց և բեկ֊բեկ ծիծաղեց
segment_2124.wav|Ախր նրանք շատ ծիծաղելի էին…  ― Իսկապես որ կրկես է,― Ներս եկեք, պարոն զվարճասերներ, ներս եկեք
segment_2125.wav|Ի՞նչ են ձեր անունները։ Ծառայություններն առայժմ ինձ պետք չեն, միայն անունները
segment_2126.wav|Նստեք և իրարանցմանը վերջ տվեք
segment_2127.wav|― Բալին ու Դվալին,― պատասխանեցին թզուկները, չհամարձակվելով վիրավորվել, և ապշած նստեցին ուղիղ հատակին
segment_2128.wav|― Շարունակի՛ր,― հրամայեց Բեորնը կախարդին
segment_2129.wav|― Որտե՞ղ կանգ առա… Ա՜խ, այո։ Ինձ չբռնեցին
segment_2130.wav|Ես գավազանիս կրակով երկու գոբլին սպանեցի…  ― Հրաշալի է,― միջամտեց Բեորնը
segment_2131.wav|― Ուրեմն կախարդն էլ կարող է երբեմն որևէ բանի պետք գալ»  ― … և ճեղքից ներս սողոսկեցի, երբ այն փակվում էր
segment_2132.wav|Ես նրանց ետևից գնացի մինչև գլխավոր դահլիճը, որտեղ հավաքված էին գոբլինները՝ Գերագույն Գոբլինը երեսուն կամ քառասուն զինված պահապաններով
segment_2133.wav|Ես մտածեցի․ «Եթե նույնիսկ թզուկները կապված չլինեին իրար, ի՞նչ կարող էր անել մեկ դյուժինը այսպիսի բազմության դեմ»
segment_2134.wav|― Դյուժի՞ն։ Առաջին անգամ եմ լսում, որպեսզի ութը դյուժին կոչվի
segment_2135.wav|Թե՞ ձեր ծխախոտատուփում էլի ինչ֊որ պահեստայիններ կան
segment_2136.wav|― Այո, ահա մեկ զույգ էլ՝ Ֆիլին և Կիլին,― ասաց Հենդալֆը, երբ նրանց առջև ծլեցին այդ երկուսը և սկսեցին ժպտալ ու գլուխ տալ․  ― Բավական է, բավական է,― կտրուկ ասաց Բեորնը
segment_2137.wav|― Նստեք և լռեք։ Շարունակե՛ք, Հենդալֆ…  Եվ Հենդալֆը շարունակեց, մինչև հասավ ստորին դարպասի մոտ խավարում տեղի ունեցած կռվին և այն սարսափելի պահին, երբ հայտնի դրաձավ, որ կորել է միստր Բեգինսը․ «Մենք մեկս մյուսիս հաշվեցինք, և պարզվեց, որ հոբիտը չկա
segment_2138.wav|Ընդամենը տասնչորսն էինք մնացել»
segment_2139.wav|― Տասնչո՞րսը։ ուրեմն տասից հանած մեկ կմնա տասնչո՞րս, սա ինչ֊որ նորություն է
segment_2140.wav|Դուք ուզում եք ասել «ինը» կամ թե չէ ինձ ներկայացրել եք ջոկատի ո՞չ բոլոր անդամներին
segment_2141.wav|― Այո, հասկանալի է, դուք դեռ չեք տեսել Օյնին և Գլոյնին, Ա֊ա֊ա՜
segment_2142.wav|Ահա և նրանք։ Դուք նրանց կներե՞ք ավելրոդ անհանգստություն պատճառելու համար
segment_2143.wav|― Լավ, թող գան, Արագ ներս եկեք և նստեք
segment_2144.wav|Լսեցեք… Հենդալֆ, միևնույն է, ստացվում է այսպես․ դուք, տասը թզուկը և հոբիտը, որ կորել եք
segment_2145.wav|Ընդամենը տասներկու և ոչ թե տասնչորս
segment_2146.wav|Գուցե կախարդները այնպես չե՞ն հաշվում, ինչպես մարդիկ
segment_2147.wav|Բայց դե հիմա շարունակեք, խնդրեմ
segment_2148.wav|Բեորնը աշխատում էր ցույց չտալ, թե այդ պատմությունն ինչպես է շարժել իր հետաքրքրությունը
segment_2149.wav|Առաջներում նա գիտեր լեռների հենց այն մասը, որի մասին գնում էր խոսքը… Նա գլխով էր անում և փնթփնթում, լսելով, թե ինչպես է գտնվել հոբիտը, ինչպես են նրանք գլորվել քարե գահավանդակով և գայլերի ոհմակի մասին
segment_2150.wav|Երբ Հենդալֆը հասավ այն տեղին, երբ նրանք բարձրացել էին ծառերը, իսկ գայլերը նստոտել էին ծառերի տակ, Բեորնը վեր կացավ, մռթմռթալով սկսեց ետ ու առաջ քայլել․  ― Ես պետք է այնտեղ լինեի, իմ գլուխն էին կորցրել
segment_2151.wav|Նրանք իմ ձեռքից հրավառությամբ չէին պրծնի
segment_2152.wav|― Դե ինչ,― ասաց Հենդալֆը, շատ գոհ այն բանից, որ պատմածը տպավորություն էր թողնում,― ինչ կարող էի՝ արեցի
segment_2153.wav|Եվ ահա մենք նստել ենք ծառերին, գայլերը ներքևում կատաղել են, և այստեղ լեռներից իջան գոբլինները ու մեզ տեսան
segment_2154.wav|Նրանք հրճվանքից ոռնացին և ծաղրական երգեր երգեցին․ «Տասնհինգ թռչուն…»
segment_2155.wav|― Ողորմա՜ծ աստված,― տնքաց Բեորնը
segment_2156.wav|― Չսկսեք ինձ հավատացնել, թե գոբլինները հաշվել չգիտեն
segment_2157.wav|Գիտեն, տասներկուսը տասնհինգ չէ, իսկ նրանք դա հաստատ գիտեն
segment_2158.wav|― Ես՝ նույնպես։ Բիֆուրն ու Բոֆուրն էլ այնտեղ էին
segment_2159.wav|Ուղղակի ես չէի համարձակվում նրանց ներկայացնել
segment_2160.wav|Ահա նրանք։ Այս խոսքերի հետ հայտնվեցին Բիֆուրն ու Բոֆուրը
segment_2161.wav|― Ես էլ,― վրա տվեց Բոմբուրը, փնչալով հասնելով նախորդ զույգին
segment_2162.wav|Նա շատ գեր էր, ընդ որում և բարկացել էր, որ իրեն վերջում են թողել, դրա համար էլ շունչը կտրվում էր
segment_2163.wav|Նա հրաժարվեց հինգ րոպե սպասելուց և իսկույն ներս ընկավ
segment_2164.wav|― Դե ահա և դուք իսկապես տասնհինգն եք, իսկ քանի որ գոբլինները հաշվել գիտեն, ապա նշանակում է այդքան էլ նստած եք եղել ծառերին
segment_2165.wav|Վերջապես կարող եք ավարտել ձեր պատմությունն առանց ընդհատելու
segment_2166.wav|Միայն այստեղ միստր Բեգինսը հասկացավ, թե որքան խելացի վարվեց Հենդալֆը
segment_2167.wav|Ընդմիջումները գրգռում էին Բեորնի հետաքրքրասիրությունը, իսկ Հենդալֆի հերթականորեն պատմելը թույլ չտվեց, որ Բեորնը թզուկներին իսկույն վռնդի որպես կասկածելի մուրացկանների
segment_2168.wav|Բեորնը խուսափում էր իր տունը հյուրեր հրավիրել
segment_2169.wav|Նա բարեկամներ քիչ ուներ, նրանք էլ բավական հեռու էին ապրում, և երբեք միաժամանակ երկու բարեկամից ավելի չէր ընդունում, իսկ այստեղ, նրա պատշգամբում հավաքվել էին տասնհինգ անծանոթներ
segment_2170.wav|Երբ կախարդը ավարտեց պատմությունն այն մասին, թե ինչպես արծիվները փրկեցին իրենց ու տեղափոխեցին Կարրոկ ժայռի վրա, արևը մտավ Մառախլապատ Լեռների ետևը, և այգում երկա՜ր֊երկար ստվերներ փռվեցին
segment_2171.wav|― Հրաշալի պատմություն էր,― ասաց Բեորնը
segment_2172.wav|― Վաղուց այդպիսի բան չէի լսել
segment_2173.wav|Գուցե դուք բոլորն էլ հնարում եք, բայց պատմությունը ընթրիքի արժանի է
segment_2174.wav|Ուտել ուզո՞ւմ եք։ ― Այո, շատ,― խմբով պատասխանեցին հյուրերը
segment_2175.wav|― Խորին շնորհակալություն։ Նախասենյակում այժմ բոլորովին մթնեց
segment_2176.wav|Բեորնը ծափ զարկեց, և ներս վազեցին չորս գեղեցկագույն սպիտակ պոնիներ, ու մի քանի խոշորամարմին մոխրագույն շներ
segment_2177.wav|Բեորնը ինչ֊որ բան ասաց անհասկանալի մի լեզվով, որ բաղկացած էր գազանների արձակած հնչյուններից
segment_2178.wav|Խոնարհ կենդանիները դուրս եկան և նորից վերադարձան՝ երախներում մեկ֊մեկ ջահ բերելով
segment_2179.wav|Նրանք օջախի կրակից վառեցին ջահերը, մտցրին օջախի շուրջը գտնվող սյուներին ամրացված ջահակալների մեջ
segment_2180.wav|Շները, երբ ուզում էին, կանգնում էին ետին թաթերի վրա և առջևի թաթերով պահում այն ամենը, ինչ որ իրենց հարկավոր էր
segment_2181.wav|Նրանք ճարպկորեն բերեցին պատերին հենված տախտակներն ու իշոտնուկները և շարեցին օջախի առջև
segment_2182.wav|Հետո լսվեց «բա՜֊բա՜֊բա՜», և ներս ընկան մի քանի սպիտակաթույր մաքիներ՝ խոշոր, ածուխի պես սև խոյի առաջնորդությամբ
segment_2183.wav|Մաքիներից մեկը բերանով պահել էր անկյուններում կենդանիների պատկերներ գործած սպիտակ մի սփռոց, մյունսերն իրենց լայն մեջքներին բերում էին սկուտեղներ, որոնց վրա դրված էին թասեր ու փայտե ափսեներ, դանականեր ու փայտե գդալներ
segment_2184.wav|Շներն արագ֊արագ այդ բոլորը դասավորեցին սեղաններին
segment_2185.wav|Սեղաններն այնքան ցածլիկ էին, որ նույնիսկ Բիլբոյի համար շատ հարմար էր նստելը
segment_2186.wav|Պոնին սեղանի մի ծայրին դրեց հյուսած լայն նստատեղերով, կարճ ոտքերով երկու աթոռ՝ Հենդալֆի և Տորինի համար, իսկ սեղանի մյուս ծայրին դրեց մեծ, սև, նույնպես ցածր և նույնպես հյուսկեն նստատեղով մի աթոռ Բեորնի համար
segment_2187.wav|Բեորնը նստեց և իր հաստ ոտքերը երկարեց սեղանի տակ
segment_2188.wav|Հավանաբար, նստարանները, ինչպես նաև սեղանները դիտավորյալ ցածր էին արել, որպեսզի Բեորնին ծառայող հրաշալի կենդանիների համար հեշտ լիներ նստել
segment_2189.wav|Դե, իսկ ինչի՞ վրա նստեցին մնացածները
segment_2190.wav|Նրանց մասին էլ հոգ տարան
segment_2191.wav|Պոնիները գլորելով թմբուկների պես կլոր, հարթ տաշած ու հղկած և նույնիսկ Բիլբոյին համար կոճղեր բերեցին
segment_2192.wav|Շուտով բոլորը տեղավորվեցին սեղանի շուրջը՝ Բեորնի գլխավորությամբ
segment_2193.wav|Նախասենյակում, երևի, վաղուց այդքան մեծ խումբ չէր հավաքվել
segment_2194.wav|Եվ այստեղ սկսվեց ընթրիքը կամ ճաշը (ինչպես կուզեք անվանեք), որի նմանը նրանք չէին տեսել այն օրից, ինչ հեռացել էին «Ընտանեկան Վերջին Հանգրվանից»
segment_2195.wav|Շուրջը թրթռում էր ջահերի և օջախի կրակը, իսկ սեղանին վառվում էին երկու երկար կարմիր մոմ
segment_2196.wav|Մինչ հյուրերը կկշտանային, Բեորնը նրանց զբաղեցնում էր՝ իր թավ, որոտալից ձայնով պատմություններ պատմելով վայրի հողերի և հատկապես մութ, վտանգներով լի անտառի մասին, որ տարածվում էր մինչև հեռավոր Հյուսիս ու Հարավ և փակում Արևելք տանող ճանապարհը, ահասարսուռ Սև Անտառի մասին
segment_2197.wav|Թզուկները լսում էին և գլուխները տարուբերում, գիտենալով, որ շուտով իրենք էլ մտնելու են Սև Անտառի խորքերը, և որ Մառախլապատ Լեռներից հետո այդ անտառը վիշապի միջնաբերդ տանող ճանապարհին նրանց համար պահված արգելքներից ամենավտանգավորն է
segment_2198.wav|Ուտելուց հետո նրանք նույնպես սկսեցին պատմություններ պատմել, բայց Բեորնի քունը տանում էր, և նա անուշադիր էր լսում
segment_2199.wav|Թզուկները բլբլացնում էին ոսկու, արծաթի և թանկարժեք իրերի մասին, դարբինների արհեստի մասին, իսկ Բեորնին այդպիսի բաները քիչ էին հետաքրքրում․ նրա նախասենյակում ոչ մի ոսկե կամ արծաթե իր չկար և ոչ մի մետաղյա իր, բացի դանակներից, թզու
segment_2200.wav|Թզուկները սեղանի շուրջը դեռ երկար նստեցին և փայտե թասերով մեղր էին խմում
segment_2201.wav|Դրսում բոլորովին մթնել էր
segment_2202.wav|Օջախը փայտ գցեցին, ջահերը հանգցրին, կրակի լեզուները պարում էին նրանց առջև, իսկ շուրջը բարձրանում էին սյուները, և դրանց գագաթները խրվում էին մթության մեջ, ինչպես ծառերի կատարները անտառում
segment_2203.wav|Կարող է պատահել որևէ կախարդական բան կար այստեղ, բայց Բիլբոն տանիքի փայտամածի մեջ տերևների շրշյուն էր լսում ու բվի կռնչոց
segment_2204.wav|Հետո նա սկսեց դանթել, ձայներն սկսեցին մարել, հեռանալ… և հանկարծ նա ցնցվեց ու արթնացավ
segment_2205.wav|Արթնացավ նրանից, որ մուտքի դուռը ճռռաց ու փակվեց
segment_2206.wav|Բեորնը անհետացավ։ Թզուկները նստել էին հատակին, օջախի առջև, ոտքերը խաչել ու երգ էին երգում
segment_2207.wav|"Ահա մի քանի քառյակ, բայց ոչ բոլորը, դրանք առավել շատ էին, և թզուկները երկար ժամանակ երգում էին ու երգում․  Մռայլ ու խոնավ քամի է փչում, Սարալանջի խեղճ ծառերին տանջում, Կարծես խառնվել են ցերեկ ու գիշեր Ու երկարում է սև ամպերի չուն"
segment_2208.wav|"Քամին փչում է լեռներից սառած, Սոճու անտառը ցրտից սարսռաց, Ու տագնապահար, թանձր խավարում Տերևներն իրար շրշացին կամաց"
segment_2209.wav|"Քամին փչում է դեպի արևելք, Թրջված անտառը մրսում է, դողում, Թփերը սառել, ու ցուրտ երկնքում Ամպերն էին դեռ ծանրորեն լողում"
segment_2210.wav|"Քամին դեպի այն սև սարն է փչում, Որտեղ հրեշն է թաքնվել որջում, Որտեղ լողում է ծուխը թանձրախիտ, Լուսնի արծաթում հալվում է, կորչում"
segment_2211.wav|Բիլբոն նորից ննջեց
segment_2212.wav|Հանկարծ վեր կացավ Հենդալֆը․  ― Քնելու ժամանակն է,― ասաց նա,― մեր քնելու ժամանակն է, ոչ Բեորնի
segment_2213.wav|Այստեղ, նախասենյակում, մենք կարող ենք հանգիստ քնել, ոչնչից չվախենալով, բայց զգուշացնում եմ, հիշեցեք այն, ինչ մեզ խորհուրդ տվեց Բեորնը հրաժեշտի ժամանակ․ ոչ մի դեպքում մինչև արևածագը տնից դուրս չգալ, թե չէ ձեզ համար վատ կլինի
segment_2214.wav|Բիլբոն տեսավ, որ կողքի պատի տակ, պատի և սյունի արանքում արդեն տեղ էին գցել ցածր տախտակամածի վրա
segment_2215.wav|Բիլբոյի համար պատրաստել էին ծղոտե ներքնակ և բրդե վերմակ
segment_2216.wav|Նա գունդուկծիկ եղավ և հաճույքով փաթաթվեց վերմակի մեջ, չնայած ամառ էր
segment_2217.wav|Կրակը մարում էր։ Բիլբոն քնեց
