filename|text
segment_1347.wav|― Թ֊թ֊թող մեկ անգամ էլ հարցնի, թ֊թ֊թող, թ֊թ֊թող,― ասաց Գոլլումը
segment_1348.wav|Բայց Բիլբոն ուղղակի ի վիճակի չէր մտածելու, երբ կողքին նստած էր այդպիսի նողկալի, թաց ու սառը արարած և անընդհատ ձեռք էր տալիս ու շոշափում
segment_1349.wav|Բիլբոն քորում էր ինքն իրեն, Բիլբոն կսմթում էր ինքն իրեն, ոչինչ չէր ստացվում
segment_1350.wav|― Թ֊թ֊թող հարցնի մեզ֊զ֊զ, հարցնի մեզ֊զ֊զ,― սուլում էր Գոլլումը
segment_1351.wav|Բիլբոն մեկ անգամ էլ կսմթեց ինքն իրեն, թփթփացնելով շոշափեց իրեն բոլոր կողմերից, սեղմեց դաշույնի կոթը և նույնիսկ մյուս ձեռքով գրպանը փորփրեց
segment_1352.wav|Այնտեղ նա շոշափեց մատանին, որ գտել էր թունելում և որի մասին մոռացել էր
segment_1353.wav|― Ի՞նչ կա իմ գրպանում,― հարցրեց նա բարձրաձայն
segment_1354.wav|Նա հարցն այնպես տվեց, ինքն իրեն, բայց Գոլլումը կարծեց, թե հարցն իրեն է վերաբերում, և սարսափելի հուզվեց
segment_1355.wav|― Անաս֊ս֊նիվ է, անաս֊ս֊սնիվ է… ― Սուլեց նա
segment_1356.wav|― Ճիշտ չէ՞, իմ ս֊ս֊սքանչելի, անաս֊ս֊սնիվ է, չէ՞, անազնիվ է չէ հարցնել մեզ֊զ֊զ՝ ինչ կա նրա գարշ֊շ֊շելի գրպանիկում
segment_1357.wav|Բիլբոն հասկանալով, թե ինչ տեղի ուենցավ, ավելի լավ բան չգտավ, քան մեկ անգամ էլ կրկնել բարձր ձայնով․  ― Ի՞նչ կա իմ գրպանում
segment_1358.wav|― Ս֊ս֊ս,― սուլեց Գոլլումը
segment_1359.wav|― Թող մեզ֊զ֊զ թողնի երեք անգամից պատաս֊ս֊սխանել
segment_1360.wav|― Լավ, մտածիր,― ասաց Բիլբոն
segment_1361.wav|― Ձե՞ռքը,― հարցրեց Գոլլումը
segment_1362.wav|― Ճիշտ չէ,― պատասխանեց Բիլբոն՝ ժամանակին ձեռքը գրնապից հանելով, նորից
segment_1363.wav|― Ս֊ս֊ս,― սուլեց Գոլլումը
segment_1364.wav|Նա ավելի հուզվեց և սկսեց հիշել բոլոր առարկաները, որ պահում էր իր գրպաններում՝ ձկան փուշ, գոբլինների ատամներ, թաց խխունջներ, չղջիկի թևի մի կտոր, ժանիքներ սրելու քար և այլ անպետքություններ
segment_1365.wav|― Դանակ,― վերջապես դժվարութմյաբ պատասխանեց նա, չիմացար
segment_1366.wav|Ուրախացավ Բիլբոն, որ վաղուց կորցրել էր դանակը
segment_1367.wav|― Մնաց վերջինը։ Գոլլումը հիմա առավել ծանր վիճակում էր, քան ձվի մասին հանելուկից հետո
segment_1368.wav|Նա ֆշշում էր ու թքում, ետ ու առաջ օրորվում և թաթերով շրմփացնում գետնին, կուչուձիգ անում, բայց ոչ մի կերպ չէր կարողանում վճռել և վերջին անգամ պատասխանել
segment_1369.wav|― Շտապեցրեց Բիլբոն, ես սպասում եմ
segment_1370.wav|― Նա խրոխտացավ և իրեն վստահ ու առույգ ձևացրեց, իսկ իրականում վախենում էր մտածել, թե ինչով կվերջանա խաղը, անկախ այն բանից՝ Գոլլումը կպատասխանի, թե ոչ, դե, շուտ արա
segment_1371.wav|― Ժամանակը լրացավ,― հայտարարեց նա
segment_1372.wav|― Առաս֊ս֊ս֊սան կամ ոչինչ,― ծղրտաց Գոլլումը
segment_1373.wav|Նա այնքան էլ ազնիվ չվարվեց․ երկու պատասխան միանգամից ասելն էլ մի բան չէ
segment_1374.wav|― Ոչ մեկը, ոչ էլ մյուսը,― թեթևացած գոռաց Բիլբոն
segment_1375.wav|Նույն րոպեին նա ոտքի թռավ, մեջքով հենվեց ժայռին և դաշույնն առաջ մեկնեց
segment_1376.wav|Նա, իհարկե, գիտեր, որ հանելուկների խաղը շատ հին է և սուրբ է համարվում, նույնիսկ չար էակները չեն համարձակվում այդ խաղի մեջ խարդախություն անել
segment_1377.wav|Բայց Բիլբոն այդ լպրծուն արարածին չէր վստահում․ հուսահատությունից նա կարող էր ինչ ասես անել
segment_1378.wav|Ցանկացած պատրվակով կարող էր պայմանը խախտել
segment_1379.wav|Դե, վերջին հանելուկն էլ, տեղն եկավ, ասենք, ըստ խաղի հին կանոնների, չէր կարող իսկական համարվել
segment_1380.wav|Բայց Գոլլումը առայժմ Բիլբոյի վրա չէր հարձակվում
segment_1381.wav|Նա տեսնում էր Բիլբոյի ձեռքի զենքը և հանգիստ նստած էր՝ դողալով ու ինչ֊որ բաներ շշնջալով
segment_1382.wav|Վերջապես Բիլբոն չդիմացավ․  ― Դե,― ասաց նա,― ո՞ւր մնաց խոստումդ
segment_1383.wav|Իմ գնալու ժամանակն է։ Խոստացել ես ճանապարհը ցույց տալ՝ ցույց տուր
segment_1384.wav|― Մենք խոս֊ս֊ստացե՞լ ենք, իմ ս֊ս֊սքանչելի, գարշ֊շ֊շելի միս֊ս֊ստր Բեգինս֊սին ճանապահր դուրս֊ս֊ս բերել
segment_1385.wav|Հնարավոր է։ Բայց ինչ֊չ֊չ կա նրա գրպանիկում
segment_1386.wav|Առաս֊ս֊սան չէ, իմ ս֊ս֊սքանչելի, բայց և դատարկ էլ չէ, դատարկ էլ չէ
segment_1387.wav|― Դա քեզ չի վերաբերում,― պատասխանեց Բիլբոն, խոստումը պետք է կատարել
segment_1388.wav|― Նա շ֊շ֊շատ ջղային է, իմ ս֊ս֊սքանչելի, ինչ էլ շ֊շ֊շտապում է,― սուլեց ու ֆշշացրեց Գոլլումը
segment_1389.wav|― Թող ս֊ս֊սպաս֊ս֊սի, ս֊ս֊սպաս֊ս֊ս֊ի։ Մենք չենք կարող այդպես հապճեպ գնալ թունելներով
segment_1390.wav|Մենք պետք է ն֊ն֊նախ որոշ֊շ֊շ կարևոր բան վերցնենք
segment_1391.wav|― Այդ դեպքում՝ արագ,― հրամայեց Բիլբոն, ուրախանալով, որ Գոլլումն ուղղակի պատրվակ է փնտրում, որպեսզի ծլկի և չվերադառնա
segment_1392.wav|Ի՞նչ է փնթփնթում։ Ի՞նչ մի կարևոր բան է պահել այդ սև լճում
segment_1393.wav|Բիլբոն սխալվում էր։ Գոլլումը մտադիր էր վերադառնալ
segment_1394.wav|Նա շատ էր սովածացել ու զայրացել։ Այդ չար, թշվառ էակի գլխում մի պլան էր ծնվել
segment_1395.wav|Կղզյակում, որի մասին Բիլբոն ոչինչ չգիտեր, Գոլլումը պահում էր ամեն տեսակի ոչնչություն, բացի դրանից՝ շատ օգտակար, շատ գեղեցիկ և շատ կախարդական մի բան՝ մատանի
segment_1396.wav|Ոսկե թանկարժեք մատանի
segment_1397.wav|― Իմ ծննդյան օրվա նվերը,― շշնջաց նա, ինչպես սիրում էր շշնջալ ինքն իրեն անվերջանալի ու անթափանց խավար օրերին
segment_1398.wav|― Ահա հիմա ինչ է մեզ֊զ֊զ հարկավոր, մեզ֊զ֊զ հարկավոր…  Բանն այն է, որ այդ մատանին հասարակ մատանի չէր, այլ կախարդական․ նա, ով դա դնում էր մատին, անտեսանելի էր դառնում, և միայն արևի պայծառ լույսի տակ կարելի էր ստվեր տեսնել, այն էլ շատ թույլ, անիրական
segment_1399.wav|― Նվեր, ս֊ս֊ստացած ծննդյան օրը, իմ ս֊ս֊սքանչելի
segment_1400.wav|Այդպես նա միշտ հավատացրել էր ինքն իրեն, բայց ո՞վ գիտե Գոլլումն ինչ ճանապարհով էր ձեռք բերել դա այն վաղեմի ժամանակներում, երբ այդպիսի մատանիներ աշխարհում շատ կային
segment_1401.wav|Հավանաբար Վարպետն ինքը՝ մատանիների տիրակալն էլ դա չգիտեր
segment_1402.wav|Սկզբում Գոլլումը մատանին կրում էր մատին, հետո ձանձրացավ և սկսեց տոպրակի մեջ դրած կախել վզից, մինչև մատանին տրորեց մաշկը և վերք բացեց
segment_1403.wav|Այժմ Գոլլումը սովորաբար մատանին պահում էր իր կղզյակում, քարերի տակ, և շարունակ ստուգում էր՝ տեղո՞ւմ է արդյոք
segment_1404.wav|Նա մատանին կրում էր շատ հազվադեպ, երբ արդեն բոլորովին ի վիճակի չէր դիմանալ առանց դրա, կամ երբ շատ սոված էր լինում, իսկ ձկից զզվանք էր զգում
segment_1405.wav|Այդ ժամանակ նա գաղտագողի գնում էր մութ թունելներով դեպի վեր և հետևում գոբլիններին
segment_1406.wav|Երբեմն սիրտ էր անում ծիկ անել այնտեղ, որտեղ ջահեր էին վառվում․ աչքերը լույսից ցավում էին, կկոցում էր, բայց ինքն անվտանգության մեջ էր
segment_1407.wav|Այո, լիակատար անվատանության մեջ։ Ոչ ոք նրան չէր տեսնում, չէր նկատում, և հանկարծ՝ հ֊հոպ… Նրա մատները խրվում էին գոբլինի կոկորդը
segment_1408.wav|Ընդամենը մի քանի ժամ առաջ նա դրեց մատանին և մի փոքրիկ գոբլին բռնեց
segment_1409.wav|Սա ինչպե՜ս էր ծղրտում։ Նրանից մի երկու ոսկոր էր մնացել, բայց հիմա Գոլլումը որևէ ավելի նուրբ բան էր ուզում
segment_1410.wav|― Լիակատար անվտանգության մեջ֊ջ֊ջ,― շշնջում էր քթի տակ
segment_1411.wav|― Նա մեզ֊զ֊զ չի տես֊ս֊սնի, ճիշտ է, իմ ս֊ս֊սքանչելի
segment_1412.wav|Ոչ, չի տեսնի և գարշ֊շ֊շելի թրիկը մեզ֊զ֊զ համար ս֊ս֊սարսափլի չի լինի, ս֊ս֊սարսափելի չի լինի
segment_1413.wav|Ահա ինչպիսի պլաններ էին վխտում նրա չար ուղեղում, երբ հանկարծ նա ճլմփաց դեպի նավակն ու անհետացավ մթության մեջ
segment_1414.wav|Բիլբոն որոշեց, որ նա չքվեց, էլ չի գա
segment_1415.wav|Բայց այնուամենայնիվ մի քիչ սպասեց․ միևնույն է, նա չէր պատկերացնում, թե ինչպես պետք է այստեղից դուրս գա
segment_1416.wav|Հանկարծ մի սուր ճիչ լսեց, փշաքաղվեց
segment_1417.wav|Ինչ֊որ տեղ, ոչ այնքան հեռու, մթության մեջ, Գոլլումը հայհոյում էր ու ողբում
segment_1418.wav|Նա կղզյակում էր, մեկ այստեղ էր քանդում, մեկ այնտեղ, փնտրում էր ու փորփրում, բայց ապարդյուն
segment_1419.wav|― Ի՞նչ է կորել, ո՞ւր է կորել,― լսեց Բիլբոն
segment_1420.wav|― Կորել է, իմ ս֊ս֊սքանչելի, կորել է…  ― Ի՞նչ է պատահել,― ձայն տվեց նրան Բիլբոն
segment_1421.wav|― Ի՞նչն է կորել։ ― Թող մեզ֊զ չ֊չ֊չհարցնի,― ծղրտաց Գոլլումը
segment_1422.wav|― Նրան չ֊չ֊չի վերաբերում
segment_1423.wav|Կորել է, գոլլմ, գոլլմ, ― Ես էլ եմ կորել,― անհամբերությամբ գոռաց Բիլբոն, և ուզում եմ գտնվել
segment_1424.wav|― Ես քեզ հաղթել եմ, ախր դու խոստացար, հիմա եկ այստեղ
segment_1425.wav|Եկ և ինձ դուրս հանիր, իսկ հետո կշարունակես փնտրել… Ինչպիսի դժբախտության մեջ էլ որ լիներ Գոլլումը, միևնույն է, Բիլբոն չէր կարող նրան կարեկցել
segment_1426.wav|Եվ հետո այդ իրից, որ Գոլլումին այդպես ծայրահեղորեն անհրաժեշտ էր, հաստատ լավ բան չսպասես
segment_1427.wav|― Եկ այստեղ,― ավելի բարձր գոռաց Բիլբոն
segment_1428.wav|― Ոչ, ոչ, իմ ս֊ս֊սքանչելի, թող ս֊ս֊սպասի,― սուլեց Գոլլումը
segment_1429.wav|― Մենք դեռ կփնտրենք, այն կորել է, գոլլմ, բայց դու այդպես էլ չպատասխանեցիր վերջին հարցին, իսկ խոստումը պետք է կատարել,― պնդեց Բիլբոն, վերջին հարցը
segment_1430.wav|― Կրկնեց Գոլլումը
segment_1431.wav|Եվ հանկարծ խավարից սուր ֆշշոց լսվեց․― Ի՞նչ կա նրա գրպանում, թող աս֊ս֊սի, ն֊ն֊նախ թող աս֊ս֊սի
segment_1432.wav|Ընդհանրապես Բիլբոն Գոլլումին հանելուկի պատասխանը չասելու պատճառ չուներ
segment_1433.wav|Բայց նրան ջղայնացնում էր այդ ամբողջ քաշքշուկը
segment_1434.wav|Վերջ ի վերջո ինքը հաղթել է, համարյա ազնվորեն և ընդ որում կյանքը վտանգի ենթարկելով
segment_1435.wav|― Հանելուկներին պատասխանում են մտածելով, ոչ թե հուշելով,― առարկեց նա
segment_1436.wav|― Բայց հանելուկը անաս֊ս֊սնիվ էր,― պատասխանեց Գոլլումը
segment_1437.wav|Հարց֊ց֊ց էր, ոչ թե հանելուկ, իմ ս֊ս֊սքանչելի, ոչ թե հանելուկ
segment_1438.wav|― Դե, քանի որ մենք անցանք հասարակ հարցերի, ապա առաջինը ես հարցրի,― պատասխանեց Բիլբոն
segment_1439.wav|― Ի՞նչ ես կորցրել։ ― Ի՞նչ կա նրա գրպանում, իմ ս֊ս֊սքանչելի
segment_1440.wav|― Սուլոցն ու ֆշշոցը հանկարծ այնքան բարձր ու սուր հնչեցին, որ Բիլբոն նայեց այն կողմը և, ի սարսափ իրեն, տեսավ ուղիղ իր վրա հառված երկու վառվող կետեր
segment_1441.wav|Որքան աճում էր Գոլլումի կասկածը, այնքան նրա աչքերն ավելի ուժեղ էին վառվում
segment_1442.wav|― Ի՞նչ ես կորցրել,― համառեց Բիլբոն
segment_1443.wav|Այժմ Գոլլումի աչքերը վառվում էին կանաչ կրակով, և երկու կրակներն սկսեցին մոտենալ սպառնալից արագությամբ
segment_1444.wav|Գոլլումը կատաղորեն թիավարում էր դեպի ափ
segment_1445.wav|Կորուստը և կասկածը կատաղության այնպիսի ալիք բարձրացրին նրա հոգում, որ հիմա նրա համար ոչ մի դաշույն սարսափելի չէր
segment_1446.wav|Բիլբոն, իհարկե, չէր կարող կռահել, թե ինչն է այդպես կատաղեցրել այդ զզվելի էակին, բայց հասկանում էր, որ ամեն ինչ կորած է, Գոլլումը հիմա իրեն սպանելու է
segment_1447.wav|Նա շրջվեց և սկսեց փախչել, առանց ճանապահրը տեսնելու, մութ թունելով, որը նրան բերել էր այստեղ
segment_1448.wav|Նա ջանում էր պատին մոտիկ մնալ և ձեռքով շոշափում էր այն
segment_1449.wav|― Ի՞նչ կա նրա գր֊ր֊րպանում,― Բիլբոն բարձր ֆշշոց և ճողփյուն լսեց, երբ Գոլլումը նավակից թռավ ջուրը
segment_1450.wav|― Հետաքրքիր է, ի՞նչ կա իմ գրպանում,― ինքն իրեն հարցերց Բիլբոն ու ոտքերը քարշ տալով գնաց թունելով
segment_1451.wav|Նա ձախ ձեռքը մտցրեց գրպանը
segment_1452.wav|Սառը մատանին սահեց ձգված մատի վրա
segment_1453.wav|Ֆշշոցը լսվում էր արդեն թիկունքից, շատ մոտիկ
segment_1454.wav|Բիլբոն շրջվեց և տեսավ կանաչ լապտերներ՝ Գոլլումի աչքերը
segment_1455.wav|Վախից ամբողջապես գլուխը կորցնելով՝ Բիլբոն նետվեց առաջ, ոտքը կպավ մի արմատի, սայթաքեց և բերանքսիվայր փռվեց գետնին
segment_1456.wav|Մի վայրկյանում Գոլլումը հասավ նրան
segment_1457.wav|Բայց նախքան Բիլբոն կհասցներ գոնե որևէ բան անել՝ շունչ քաշել, ոտքի թռչել կամ դաշույնը հանել, Գոլլումը վազելով անցավ կողքից, ոչ մի ուշադրություն չդարձնելով նրա վրա և շշուկով հայհոյելով ու ողբալով
segment_1458.wav|Դա ի՞նչ էր նշանակում։ Գոլլումը մթության մեջ գերազանց էր տեսնում
segment_1459.wav|Նույնիսկ հիմա, ետ մնալով, Բիլբոն առջևում նշմարում էր Գոլլումի աչքերի դժգույն լույսը
segment_1460.wav|Բիլբոն Դժվարությամբ վեր կացավ և զգուշորեն գնաց Գոլլումի ետևից
segment_1461.wav|Նրան ուրիշ ոչինչ չէր մնում անելու
segment_1462.wav|Հո նորից ետ չէ՞ր սողա դեպի լիճը
segment_1463.wav|Մեկ էլ տեսար, Գոլլումն իրեն դուրս բերեց սորևէ տեղ, ազատ աշխարհը, ինքն էլ այդ բանը չիմանալով
segment_1464.wav|― Վրեժ։ Վրեժ,― շշնջաց Գոլլումը Վրեժ։ Բեգինս֊ս֊սից
segment_1465.wav|― Այն կորել է
segment_1466.wav|Ի՞նչ կա նրա գրպանում։ Մենք կռ֊ռ֊ռահում ենք, իմ ս֊ս֊սքանչելի, կռ֊ռ֊ռահում ենք
segment_1467.wav|Բեիինս֊ս֊սը գտել է, գտել է ծննդյան օրվա նվերը…  Բիլբոն ականջները սրեց
segment_1468.wav|Վերջապես, ինքն էլ սկսեց գլխի ընկնել
segment_1469.wav|Նա արագացրեց քայլերը, հասավ Գոլլումին և գնաց նրա ետևից, անվտանգ տարածություն թողնելով իր և նրա միջև
segment_1470.wav|Սա առաջվա նման արագ չլմփացնելով գնում էր առաջ, առանց ետ նայելու և գլուխը տարուբերելով
segment_1471.wav|― Բիլբոն դա նկատում էր պատերի վրա ընկնող թույլ շողքից
segment_1472.wav|― Ծննդյան օրվա նվեր… Չ֊չ֊չարագործություն… Ինչպես կորցրինք այն, իմ ս֊ս֊սքանչելի, պարս֊սս է, պարս֊ս֊ս է
segment_1473.wav|Երբ վերջին անգամ այս֊ս֊ստեղ ոլորեցինք գարշելի ճղղանի վիզը, Այդպե՜ս֊ս֊ս
segment_1474.wav|այդպե՜ս֊ս֊ս։ Նա լքեց մեզ֊զ֊զ այս֊ս֊քան տարիներից հետո
segment_1475.wav|Նա անհետացել է, հափշտակված է, գոլլմ
segment_1476.wav|Անսպասելիորեն Գոլլումը նստեց և լաց եղավ
segment_1477.wav|Հոգեմաշ ու խղճալի էր լսել, թե ինչիպիսի շվվացնող, բխկխբկացող, ճլմփացող ձայներ էր հանում
segment_1478.wav|Բիլբոն կանգ առավ ու սեղմվեց պատին
segment_1479.wav|Աստիճանաբար Գոլլումը դադարեց լաց լինելուց և նորից սկսեց քրթմնջալ
segment_1480.wav|Ըստ երևույթին նա ինքն իր հետ էր վիճում
segment_1481.wav|― Փնտրել պետք չ֊չ֊չէ, պետք չ֊չ֊չէ
segment_1482.wav|Մենք չենք կարող հիշ֊շ֊շել բոլոր տեղերը, որտեղ լինում ենք անօգուտ է
segment_1483.wav|Մատանին Բեգինս֊ս֊սի գրպանում է
segment_1484.wav|Գարշ֊շ֊շելի ս֊ս֊ստահակն է գտել, մենք համոզված ենք
segment_1485.wav|Ոչ, մենք միայն կռ֊ռ֊ռահում ենք, իմ ս֊ս֊սքանչելի, միայն կռ֊ռ֊ռահում ենք, մենք չենք իմանա մինչև չբռնենք
segment_1486.wav|Գարշ֊շ֊շելի արարածին, մինչև նրա վիզը չոլորենք
segment_1487.wav|Ախր նա չգիտի, թե ինչ կարող է անել նվերը, ճի՞շտ է
segment_1488.wav|Նա այն ուղղակի կպահի գրպանում
segment_1489.wav|Նա չէր կարող հեռու գնալ
segment_1490.wav|Նա կորել է, գարշ֊շ֊շելի, խորամանկ արարածը
segment_1491.wav|Նա չ֊չ֊չգիտի այս֊ս֊ստեղից գնալու ճանապարհը, չ֊չ֊չգիտի, նա ինքն էր ասում
segment_1492.wav|Այո, աս֊ս֊սում էր, բայց նա խորամանկ է
segment_1493.wav|Նա պատասխանը չի աս֊ս֊սում, իմ ս֊ս֊սքանչելի… Չի աս֊ս֊սում, թե ինչ կա իր գրպանում
segment_1494.wav|Նա կարող֊ղացել է ներս մտնել, ուրեմն և կկարողանա դուրս֊ս֊գալ
segment_1495.wav|Նա փախել է դեպի ետնամուտքը
segment_1496.wav|Ուրեմն մենք էլ կգնանք այն կողմը
segment_1497.wav|Այնտեղ նրան գոբլինս֊ս֊սները կճանկեն
segment_1498.wav|Այնտեղից նա դուրս֊ս֊ս չ֊չ֊չի գա, իմ ս֊ս֊սքանչելի
segment_1499.wav|Գոբլինս֊ս֊սները… Եթե մեր գանձը նրա մոտ է, ապա գոբլինս֊ս֊սներին բաժին կընկնի, գոլլմ… Նրանք գլխի կընկնեն, թե ինչ կարող է անել մատանին
segment_1500.wav|Մենք երբեք անվտանգ չենք լինի, երբեք, գոլլմ… Գոբլինս֊ս֊սը կդնի մատին ու կանհետանա
segment_1501.wav|Գոբլինս֊ս֊սը այս֊ս֊ստեղ կլինի, իս֊ս֊սկ մենք նրան չենք տես֊ս֊սնի
segment_1502.wav|Նույնիսկ մեր ս֊ս֊սուր աչքերը նրան չեն տեսնի, և այն ժամանակ
segment_1503.wav|Գոբլինս֊ս֊սը կձևացնի, գաղտնի կմոտենա և կճանկի մեզ֊զ֊զ, գոլլմ… Բավական է․ շ֊շ֊շատախոսել, իմ ս֊ս֊սքանչելի, շ֊շ֊շտապիր
segment_1504.wav|Եթե Բեգինս֊ս֊սը գնացել է այն կողմը, պետք է հաս֊ս֊սնել
segment_1505.wav|Առաջ գնալ… քիչ է մնացել… Շ֊շ֊շ֊շուտ…  Գոլլումը վեր թռավ, ասես նրան վեր նետեցին, և անհավատալի արագությամբ չլմփացնելով գնաց առաջ
segment_1506.wav|Բիլբոն շատպեց նրա ետևից, առաջվա պես զգուշություն պահպանելով
segment_1507.wav|Այժմ նրա գլխավոր հոգսն էր նորից չշրմփալ և աղմուկ բարձրացնել
segment_1508.wav|Նրա գլխում փոթորիկ էր՝ հույսն ու հուսահատությունը խառնվել էին իրար
segment_1509.wav|Պարզվում է, որ իր գտած մատանին կախարդական է
segment_1510.wav|Այն անտեսանելի է դարձնում։ Բիլբոն, իհարկե, հնագույն հեքիաթներից գիտեր այդպիսի բաների մասին, բայց ինչ֊որ դժվար էր հավատալ, որ դու ինքդ պատահաբար այդպիսի մատանի ես գտել
segment_1511.wav|Սակայն, հավատաս թե չհավատաս, միևնույն է, Գոլլումն իր լապտեր֊աչքերով թռավ անցավ նրա կողքով
segment_1512.wav|Նրանք անընդհատ առաջ էին վազում․ Գոլլումը՝ ճլըմփ, ճլըմփ, առջևից, ֆշշացնելով ու նախատելով, Բիլբոն ետևից, անշշուկ, որպես իսկական հոբիտ
segment_1513.wav|Շուտով նրանք վազելով հասան այն տեղին, ուր երկու կողմերից, ինչպես Բիլբոն նկատել էր դեռևս դեպի լիճը գնալիս, կողմնային ուղիներ էին բացվում
segment_1514.wav|Գոլլումը իսկույն սկսեց հաշվել դրանք․ «Մեկը ձախից, մեկը աջից, այդպես֊ս֊ս
segment_1515.wav|Երկուս֊ս֊սը աջից, երկուս֊ս֊սը ձախից, այդպես֊ս֊ս, այդպես֊ս֊ս», և այլն
segment_1516.wav|Հաշվելով, նա ավելի ու ավելի դանդաղ էր շարժվում առաջ
segment_1517.wav|Քայլերն ավելի անվստահ էին դառնում, իսկ քրթմնջոցն ավելի լացակումած․ ախր նա գնալով ավելի էր հեռանում ջրից, և դա սարսափելի էր նրա համար
segment_1518.wav|Գոբլիններն ամեն րոպե կարող էին հայտնվել բոլոր կողմերից, մատանին էլ կորցրել էր
segment_1519.wav|Վերջապես նա կանգ առավ ձախ կողմից բացվող մի ոչ մեծ անցի առջև
segment_1520.wav|«Յոթերրորդը աջից, վեցերորդը ձախից, ― շշնջում էր նա
segment_1521.wav|― Այս֊ս֊ստեղ։ Ետնամուտքի ճանապարհը, անցումն է
segment_1522.wav|Նա նայեց այնտեղ ու ետ թռավ
segment_1523.wav|― Մենք չենք համարձակվի առաջ գնալ, իմ ս֊ս֊սքանչելի,չենք համարձակվի
segment_1524.wav|Այնտեղ գոբլինս֊ս֊սներ են, շատ գոբլինս֊ս֊սներ
segment_1525.wav|Մենք նրանց հոտն զգում ենք
segment_1526.wav|Ս֊ս֊ս… Ինչպե՞ս֊ս֊ս վարվենք
segment_1527.wav|Ջրի տարածները, գետնի տակն անցնեն դրանք… Հարկավոր է սպասել այստեղ իմ ս֊ս֊սքանչելի
segment_1528.wav|Միքիչ սպասել և նայել։ Այդպիսով ամեն ինչ խափանվեց․ Գոլլումը համենայն դեպս Բիլբոյին ճիշտ ճանապարհ հանեց, բայց Բիլբոն չէր կարող անցնել…  Մուտքի մոտ, երկտակված ու գլուխը ծնկներին խոնարհած, նստած էր Գոլլումը, նրա աչքերն առկայծում էին սառը լույսով
segment_1529.wav|Բիլբոն մկից էլ զգույշ հեռացավ պատից
segment_1530.wav|Բայց Գոլլումը իսկույն խլշկոտեց, քթով օդ ներս քաշեց, աչքերը վառվեցին կանաչ կրակով
segment_1531.wav|Նա ցածր, բայց սպառնալից ֆշշացրեց
segment_1532.wav|Գոլլումը հոբիտին տեսնել չէր կարող, բայց խավարը սրել էր նրա լսողությունն ու հոտառությունը
segment_1533.wav|Նա կռացավ՝ թաթերի տափակ ափերով գետնին հենված, և վիզն առաջ մեկնեց, համարյա քթով քարե հատակին քսվելով
segment_1534.wav|Նրա աչքերը թույլ լույս էին արձակում, այդ լույսի մեջ հազիվ նշմարվում էր նրա ուրվագիծը, բայց Բիլբոն զգաց, որ Գոլլումը, լարված աղեղի նման, պատրաստվեց թռիչքի
segment_1535.wav|Բիլբոն ինքն էլ քարացավ տեղում և համարյա դադարեց շնչել
segment_1536.wav|Նա հուսահատված էր։ Անհրաժեշտ է դուրս գալ այստեղից, այս սարսափելի խավարից, քանի դեռ իր մեջ ուժ է մնացել
segment_1537.wav|Հարկավոր է պայքարել։ Այդ չար արարածին դաշույնով խփել, սպանել, կանխել նրան, քանի դեռ նա չի սպանել Բիլբոյին, Ոչ
segment_1538.wav|Դա անազնվություն կլինի։ Բիլբոն անտեսանելի է, իսկ Գոլլումը դաշույն չունի, ասենք նա Բիլբոյին սպանելու փորձ էլ չի արել
segment_1539.wav|Եվ հետո, Գոլլումն այնքան միայնակ է, այնպես դժբախտ ու լքված
segment_1540.wav|Հանկարծակի Բիլբոյի սիրտը լցվեց կարեկցանքով, վախի հետ խառնված խղճահարությամբ, նա պատկերացրեց անվերջանալի անլույս օրերի շարանը, առանց լավ կյանքի որևէ հույսի՝ միայն կոշտ քար, սառը ձուկ, հավերժական վազվռտուք ու քրթմնջոց
segment_1541.wav|Այս բոլորը կայծակի պես անցան Բիլբոյի մտքով, նա ցնցվեց
segment_1542.wav|Եվ հանկարծ բոլորովին անսպասելի մի նոր միտք փայլատակեց նրա գլխում, և նա, ասես լցվելով վճռականությամբ ու եռանդով, թռավ…  Մարդու համար այդպիսի թռիչքը աստված գիտե, թե որքան դժվար կլիներ, բայց չէր որ դա նաև թռիչք էր դեպի անհայտություն… Բիլբոն թռավ ուղիղ Գոլլումի գլխավերևով՝ մի մետր բարձրությամբ և երկուսուկես մետր երկարությամբ
segment_1543.wav|Նա գլուխ չէր հանում, թե ինչպես եղավ, որ գանգը չփշրեց թունելի ցածր կամարին խփելով
segment_1544.wav|Գոլլումը ետ թեքվեց ու փորձեց որսալ հոբիտին, բայց ուշացավ․ նրա թաթերը միայն օդ ճանկեցին, իսկ Բիլբոն, վայրէջք կատարելով իր ամուր, փրչոտ ոտքերի վրա, սուրաց կողմնային մուտքով
segment_1545.wav|Նա փախչում էր առանց ետ նայելու
segment_1546.wav|Ֆշշոցն ու նախատինքը լսվեցին Բիլբոյի ուղիղ թիկունքում, հետո դադարեցին
segment_1547.wav|Չարությամբ ու հուսահատությամբ լի մի հոգեցունց ճիչ բարձրացավ
segment_1548.wav|Գոլլումը պարտվել էր։ Առաջ վազել այլևս չհամարձակվեց
segment_1549.wav|Նա տարվեց․ բայց թողեց որսը և կորցրեց միակ բանը, որի վրա դրողում էր, նրա
segment_1550.wav|Ճիչից Բիլբոյի սիրտը վախից քիչ մնաց դուրս թռչեր, բայց նա շարունակեց փախչել
segment_1551.wav|Հետո նրան հասավ արձագանքի պես թույլ, բայց սպառնալից գոռոցը․ «Գո՛ղ, գո՛ղ… Բեգինս֊ս֊ս֊սը գող է… ատելի, գարշ֊շ֊շ֊շելի, ընդմիշ֊շ֊շտ, ընդմիշ֊շ֊շտ…»
segment_1552.wav|Հետո լռություն տիրեց
segment_1553.wav|Բայց լռությունն էլ էր ահաբեկում Բիլբոյին
segment_1554.wav|«Եթե գոբլիններն այնքան մոտիկ են, որ Գոլլումը նրանց հոտն առավ,― մտածեց նա,― ուրեմն լսել են նրա ճղճղոցն ու հայհոյանքը
segment_1555.wav|Շատ զգույշ, թե չէ այս ճանապարհի վերջը վատ կլինի»
segment_1556.wav|Անցուղին ցածր էր ու հատակը շատ վատ մշակված
segment_1557.wav|Հոբիտի համար տեղը բավարար էր, բայց այնուամենայնիվ նա մի քանի անգամ ցավեցրեց ոտքերի մատները՝ ցցված քարերին խփելով
segment_1558.wav|«Գոբլինների համար ցածրիկ է, համենայն դեպս գոնե խոշորների համար»,― մտածեց Բիլբոն
segment_1559.wav|Նա չգիտեր, որ նույնիսկ ամենախոշոր գոբլինները կարող են կռացած շարժվել հսկայական արագությամբ, ձեռքերով գետնին հենվելով
segment_1560.wav|Շուտով թեք վայրէջքը վերջացավ ու նորից վերելք սկսվեց, ավելի ու ավելի զառիվեր դառնալով
segment_1561.wav|Բիլբոն ստիպված եղավ արագությունը նվազեցնել
segment_1562.wav|Թունելը թեքվեց մի կողմ, արահետը կտրուկ իջավ ներքև, և այնտեղ, կարճ վայրէջքի վերջում, Բիլբոն լույս տեսավ, որ հաջորդ շրջադարձից էր ընկնում, ոչ թե կարմիր
segment_1563.wav|Խարույկի կամ ջահի, այլ սպիտակ, ցերեկային, որ լինում է միայն բաց երկնքի տակ
segment_1564.wav|Բիլբոն սկսեց վազել
segment_1565.wav|Նա բառացիորեն գլորվեց ներքև, շրջվեց վերջին անկյունից և հայտնվեց մի փոքրիկ հրապարակում, որ ողողված էր արևի լույսով
segment_1566.wav|Այդքան երկար խավարից հետո լույսը նրան կուրացրեց, բայց իրակիանում դա ընդամենը լույսի մի շերտ էր, որ ընկնում էր քարե մեծ բաց դռնից
segment_1567.wav|Բիլբոն աչքերը թարթեց և հանկարծ տեսավ գոբլիններին․ նրանք, լրիվ զինված, թրերը մերկացրած, նստած էին դռան առջև, աչքերը չկտրելով դեպի դուռը եկող թունելից
segment_1568.wav|Նրանք զգոն էին, ականջները սրած, կազմ ու պատրաստ
segment_1569.wav|Գոբլինները Բիլբոյին ավելի շուտ տեսան, քան վերջինս՝ նրանց
segment_1570.wav|Այո, տեսան։ Պատահականորեն թե դիտմամբ՝ որոշելով իր նոր տիրոջը ֆոկուս անել, մատանին անհետացել էր
segment_1571.wav|Գոբլինները հիացմունքի վայրենի ոռնոցներով նետվեցին դեպի Բիլբոն
segment_1572.wav|Կորուստի ցավն ու սարսափը պատեցին Բիլբոյին, ինչպես քիչ առաջ Գոլլումին
